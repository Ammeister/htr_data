Bernen
Solodoren &
Vnser willig dienst vor Besundn̉ liebñ frunde vnd
getruwen Eydgeñ Als Ir vns verschriben hant wie
uch fúrkõmen sie. das wir ze velde ußgezogen sien vnd
begernde sint daz es uns in allen sachen wol vnd
glúcklich gange & des dancken wir úch frúntlich vnd
hand ouch daran dheinen zwifel, dar lassent wir
uwer frúntschaft wissen, daz wir zuͦ der hochgeborn
fúrstin vnsẻ gnedigen frawen, frawe katherinen von
Burgunden hertzogin ze Oͤsterrich v̉bunden sint, noch
der nottel sage. die jr nehst verhort hand Vnd als
vnser Botten von der Ensisheim von derselbñ vnser
frawen schiedent, vnd vns Iren Bunt brief der vns
zuͦgehoͤrt v̉sigelt brachten. vnd sy jren gnaden.
den vnsern der Ir zuͦgehort versigelt gebñ hattent,
Da datent wur offennlich an vnsm̉ kornmercket ruͦffen
wie wir zuͤ der obgeñ vnser frawen v̉bunden werẽt
vnd jr hilfflich sin soltent vnd woltent, gegen Allen
den. die sy schedigeten In den kreissen der Búntnisse,
daruber vnd nach demselbñ vnserm ruͦffe, So hant
heinrich ze Rine vnd Ruͦdolf von Nuwenstein vnd
jr helffẻ vf dem heilgen winnacht obend vnsẻ frawen
von ost̉rich lute zehen gefangen. drie erstochen,
vnd ettelich vberl verwundet, Darumb̃ Ruͦfte vns die
obgeñt unser frawe an vnd bat vns daz wir zuͦ den
jren zúgent, fur Blawensꝷ vf die nehste Mittwoch
noch dem heiligen winnacht tage nehst, fruͦge So
wolte sy es mit jrem venlin tuͦn berennen. daz
datent wir ze stunt, vnd warent des gewillig vnd
wand die egent̃ zwene unsẻ frawe von ost̉rich
vigende. an drin enden behuset warent vnd sy
bekriegeten vsser Blawenstein Nuwenstein vnd
fúrstenstein Darumb̃ so teilten wir die vnsern In
drie hussen. mit Buhsen vnd andm̉ gezúge dazuͦ notdurftig
vnd hant vns vf der vorgeschribñ Mittewoche fruͤge
fúr die vorgẽnt drie vesten geslagen. vnd desselplichen
tages Nuwensꝷ gewunnen. vf angend̉ nacht
vnd die wir daruͤf begriffen hand, habent wir jr
houpt̉ tuͦn abeslagen bi vns. als Recht vnd vrteil gab.
vnd Morndes vf dem dunrstage. an dem heilgen Ahtesten
tage ze obend. jn d̉ nacht Blawensꝷ gewũnnen vnd
mit vnsm̉ gezuge vbernoͤtiget, daz Ruͦdolf von Nuwẽsꝷ
salp zwoͤlfte darab entwichen sint, da man nit me
283
283
