Also ist den von Solotorn geantwurtet
von der von Olten wegen
Vnser willig dienst vor Besundn̉ liebñ frund vnd getruwen
Eitg̃en Als jr vns ab̉ v̉schribñ hand vnd gebetten von
hartman spichwatters uws̉ burgs̉ wegen & lassen wir
uw̉ guͦten frúntschaft wissen, daz wir die vnsn̉ von olten
Darumb̃. fúr vns besant, vnd si von sinen wegen ze rede
gesetzt hand, die hant vns geantwurtet, vnd ein v̉zeichnũg
geschickt, wie si ein ordenũg von fúres wegen, haltent,
derselbñ v̉zeichenũge vnd ordenũge vor úch ein abegeschrift
harjnn schickend, Also sie ouch daz fure jn sinem huse angangen
Davon si zu grossem v̉derplichen schaden kõmen sient, den
si niemer v̉berwinden moͤgent Darumb̃ so ‸ si zuͤ sinen
habent
guͤtern gegriffen vnd meinẽt ouch, noch d̉ selbñ jr ordenũge
Recht dazuͤ ze gebende, vnd hant vns gebetten vnd angeruͦft,
sy bi jr odenũg als si die bi jnen haltent, lassen ze blibende,
da wid̉ wir nit getuͤn koͤnnent Als uwr̉ wisheit dasselbe
wol v̉stot, wand wir jnen v̉sprochen hand, da si zuͦ vnsn̉
dz
handen koment, Beduncke ab̉ uwn̉ burg̉ vtzit anders,
Mag er kom̃en vnd Recht von den vnsern ze olten nẽmen,
was denne uw̉ Burg̉ mit Recht geniessen mag, wellẽt
wir Im wol goͤnnen vnd getruwen úch wol, noch dem gͦssen
schaden, So er vns vnd den vnsn̉ zuͦgefuͤget hat, von siner
v̉warlosunge wegen, daz úch daz selbe zitlich vnd billich
beduncke sin vnd damitte von vns vnd den vnsn̉, von
olten ein begnuͦgen habent, Datũ vi omĩ stoꝝ̃ Anno xj°
Arnolt
Dis ist vns̉ der von olten ordenũge
von des fúres wegen,
jꝷ an welhem huse, fuͤr angat, da er jngesessen ist, Beruͤft er od̉ sin
gesinde, daz fúr am ersten So kumpt er vͤmb̃ kein besserunge Beruͦfent
aber and̉ lute daz fúre, E denn er sin wip od̉ sin gesind, so ist derselbe an
des hus es denn an ist gangen v̉fallen ze besserung vnsn̉ h̃ren vnd d̉ Stat
x lb̃. Verbrennt aber, daz hus, vnd kõmet schad fúrbass̉ da von an andn̉
husn̉ So ist er v̉fallen, waz man de sinen finden kan, vnd moͤgent daz
mit dem Rechten bezichen jn den gerichten, da es denn an gev̉tiget wirt
vnd sol dazu wiclich von d̉ Stat sin vf vnsr h̃ren
264
